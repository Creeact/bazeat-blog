---
title: 'Møt Vibeke Evensen '
featuredimg: /uploads/blog1.png
date: 2019-06-10T09:46:51.025Z
---
**Namn**: Vibeke Evensen\
**Bur**: Sykkylven\
**Namn på bedrift** :Toregarden Naturfarm@\
**Fartstid som produsent**: 3 år\
**Produkter**: Svinekjøtt, egg og grønnsaker

**Hvorfor ble du lokalmatprodusent?**\
Jeg er opptatt av kortreist, ren og naturlig mat med god kvalitet. Ønsker at denne skal være tilgjengelig for alle i nærmiljøet. Samtidig er jeg opptatt av gamle mathåndverkstradisjoner og ønsker å holde disse i hevd.

\
**Hva er det kjekkeste med å være lokalmatprodusent?**\
Kunne treffe kundene og formidle hvordan vi driver gården, måten vi dyrker grønnsakene på og at dyrene her har det fritt og godt. Samtidig ha en god dialog - få tilbakemeldinger og innspill ifra kundene.

\
**Hva er den største utfordringen din som lokalmatptodusent?**\
Kunne nå ut til kundene uten for mange fordyrende mellomledd. Ha en god salgsarena hvor man fortløpende blir kvitt ferskvareprodukter.

\
**Hvorfor er det viktig å produsere lokalmat?**\
Det er viktig å ha drift på gårder rundt om i hele Norges land og levere produkter til nærmiljøet. Det er lettere for mindre gårder å overleve når man har et nærmarked uten mellomledd. Holdes flere garder i drift, vil mer jord holdes i hevd og matvareberedskapen i Norge vil være mindre sårbar.

\
**Hva er det som gjør ditt produkt unikt?**\
Vi har produksjon i veldig liten skala som gjør at hver enkelt dyr blir sett og vi kan tilby helt unike produkt. Vi har ulike linjer krysningsgriser med spesiell kjøttkvalitet, fargede hønseegg som beiter i gras og kompost ute hele året og mindre opplag av helt unike grønnsaker som man ikke så ofte finner i butikken.

\
**Hva er din lokalmatfavoritt?**\
Jeg er ekstremt glad i gode, upasteuriserte håndtverksoster.
