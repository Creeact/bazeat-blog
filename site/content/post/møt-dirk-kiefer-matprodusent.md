---
title: Møt Dirk Kiefer - Matprodusent
featuredimg: /uploads/profil.png
date: 2019-06-23T14:17:09.127Z
---
**Namn**: Dirk Kiefer\
**Bur**: Ålesund\
**Namn på bedrift**: Lamella AS\
**Fartstid som produsent**: 31 år\
**Produkt**: Hjemmelaga iskrem og sorbet



**Hvorfor ble du en lokalmatprodusent?**\
Foreldrene mine hadde en stor restaurant, og i familiebedriften våres var vi vant å lage all maten fra bunnen av. Selv har jeg lang fartstid som kjøkkensjef. I hjembyen min fantes det også en iskrembar og den fanget meg, fra ung alder. Iskrem er et utrolig smakfullt og veldig kreativt produkt, og jeg vil formidle gleden jeg fikk barndomstida til mine kunder. I dag har jeg kommet så langt at jeg kan jeg si at jeg «brenner for iskrem». 



**Hva er det beste med å være lokalmatprodusent?**\
For meg som lokalmatprodusent er det utrolig kjekt å oppleve gleden til folk som som prøvesmaker isen min og begynner å smile. Denne magien er så mye verd for meg å oppleve. Å komme nær kundene er veldig viktig, da får man ekte inspirasjon og dialoger. 

 

**Hva er den største utfordringen?**\
Utstyr til iskremproduksjon er dyrt, og i startfasen kan det være vanskelig å komme i gang. Dessuten er iskrem et ganske sårbart produkt som man må ta vare på, hele veien. Du må komme fort hjem, hvis ikke vil iskremen din smelte på veien hjem.

 

**Hvorfor er det viktig å produsere lokalmat?**\
Vi blir mer og mer vant å spise de produkter som nesten «alltid» finnes i butikkene. Derfor synes jeg det er meget viktig å gir kundene mulighet å velge en annen opplevelse. Å produsere lokalmat betyr også at kundene kjenner min iskrem og de forteller meg om den flotte opplevelse de hadde med den. Det gode med iskrem er, at «vi kan dele denne gleden».

 

**Hva er det som gjør ditt produkt unikt?**\
Iskrem og sorbet er for meg «Soulfood» det vil si mat med sjel, og det er akkurat det jeg vil formidle. I dag kan vi velge mellom så mange forskjellige aktører, men for meg er det viktig å ha min egen «signatur» i iskremen. Den skal være godt balansert med en intensiv smak, uten kunstige tilsetningsstoffer. All sorbet er vegansk og i tillegg er iskrem egg – og glutenfri. 

 

**Hva er din lokalmatfavoritt?**\
Det er et tøft spørsmål. Jeg har omtrent 20 forskjellige varianter i mitt fryseskap, og alle er god på sin egen måte. Jeg vet at min lakris-iskrem er farlig god, men kan bli toppet av «Honey Comb» (en slags krokan), så lenge pistasj ikke er i nærheten ,og «Hot mango sorbet» er langt unna. Da blir det kanskje Salted Caramel, om Stracciatella (vanilje med sjokoladebiter) er tomt og sjokolade-rødvin-iskremen ble spist opp i går…og…men…hvis. Som jeg skrev tidligere, dette er et tøft spørsmål :)
