---
title: Møt Petter Velle - Matprodusent
featuredimg: /uploads/petter velle.jpg
date: 2019-06-10T09:41:39.756Z
---
**Namn**: Petter Velle\
**Bur**: Sykkylven\
**Namn på bedrift**: Tindemat frå Jogarden\
**Fartstid som produsent**: 13 år\
**Produkter**: Økologiske kjøtprodukt som burgerar, kverna kjøt, pølse, pålegg, snacks, biff, steik og andre godsaker.

\
**Kvifor vart du lokalmatprodusent?**\
I 2005 gjekk 9 økobønder saman og etablerte Tindemat. Motivasjonen for å bli lokalmatprodusent var å kunne levere økologisk storfekjøt i vår nærmarknad. Økologisk storfekjøt var ikkje å få kjøpt den gongen.

\
**Kva er det kjekkaste med å vere lokalmatprodusent?**\
Møtet med kunden, og få tilbakemeldingar på produkta eg lagar. Det er ei god kjensle å kunne levere kortreist mat laga av gode råvarer. Den direkte kontakten med kunden er viktig for meg, difor vil eg ikkje selje til butikkar.

\
**Kva er den  utfordringa for deg som lokalmatprodusent?**\
Som produsent er distribusjonen ut til kundane den største utfordringa eg har.  Utan eit godt system for distribusjon er det vanskeleg for meg å oppnå den omsetjinga eg treng, for å sikre jamn og lønsam produksjon gjennom året

\
**Kvifor er det viktig å produsere lokalmat?**\
Eg meiner det er viktig å bidra til større matmangfald. I tillegg er lokalmaten ein viktig berar av norske mattradisjonar. Lokalmatproduksjon er også viktig for å behalde og skape nye arbeidsplassar og føre vidare lokal matkunnskap. 

 \
**Kva er det som gjer ditt produkt unikt?**\
Dyra mine er fødde og oppvaksne her på Jogarden, dei et berre økologisk fôr og eg veit at dei har det godt so lenge dei lever. Tilbakemeldingar frå mine kundar gjer at eg er sikker på desse kvalitetane også fylgjer produkta som eg lagar.

\
**Kva er din lokalmatfavoritt?**\
Sosakjøt frå eigen produksjon er den beste maten eg kan få.
