---
title: Møt Kadir Dikbaş - Matprodusent
featuredimg: /uploads/kadir.png
date: 2019-06-23T14:23:43.059Z
---
**Namn**: Kadir Dikbaş\
**Bur**: Fosnavåg\
**Namn på bedrift**: Sofram Takeaway & Catering AS\
**Fartstid som produsent**: Juli 2018\
**Produkt**: Tyrkisk mat



**Kvifor vart du lokalmatprodusent?**\
Vi er ein fleirkulturell familie, der både tyrkisk og norske mattradisjonar står sterkt. Med dette som bakgrunn ønsker vi å skape ei lønsam verksemd med trygge arbeidsplassar.

 

**Kva er det kjekkaste med å vere lokalmatprodusent?**\
Det kjekkaste er å sjå gleda som kundane våre viser når dei handlar hos oss. Det er også kjekt å få vise fram vår mat- og servicekultur. Eg trur også mange har gode opplevingar i minne når dei tenkjer på Tyrkia. Det er noko det vi gir våre kundar her i Sofram Takeaway & Catering, ut mot havet på Søre Sunnmøre.



**Kva er den største utfordringa?**\
I periodar er det vanskeleg å få tak råvarene vi treng. Dette gjeld spesielt grønsaker og fersk kjøtt av rett kvalitet. Ein skulle kanskje tru at det er vanskeleg å drive med lokalmat her ute i havgapet. Vår erfaring er at ein kombinasjon av aktiv bruk av sosiale media og eit godt rykte gjer at kundane kjem til oss.

 

**Kvifor er det viktig å produsere lokalmat?**\
Vi tenkjer det er viktig å ta vare på mattradisjonar. Det er også viktig med slik produksjon fordi vi skaper arbeidsplassar. Ein kan sjå dette som ein kjedereaksjon, fordi vår bedrift gjer at same pengane blir brukt fleire gonger i lokalmiljøet og at ein difor får meir ut av pengane.  



**Kva er det som gjer dine produkt unikt?**\
Den måten maten vert laga på og smaken på maten vår er heilt unik.

 

**Kva er din lokalmatfavoritt?**\
Min favoritt er smalahove laga på tyrkisk måte. På tyrkisk heiter det «Kuzu kelle». Hovudet vert flådd når dei er ferske og kokt med det same. Dei kan brukast i suppe, «kelle paca» på tyrkisk,  eller i lefse med salat, «sögüs» på tyrkisk. Izmir er spesielt godt kjent for denne retten.
