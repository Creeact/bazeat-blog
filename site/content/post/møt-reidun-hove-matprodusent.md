---
title: Møt Reidun Hove - Matprodusent
featuredimg: /uploads/reidun_blog.png
date: 2019-06-23T13:37:24.022Z
---
**Namn**: Reidun Hove\
**Bosted**: Stordal\
**Namn på bedrift**: Nilsgardstunet\
**Fartstid som produsent**: 16 år\
**Produkt**: Vårt sortiment er pinnekjøtt, fenalår, lammerull, kokemør, sylteflesk, ulike lakseprodukter, fiskekaker, saft, syltetøy og kaker til fest. Vi planlegger å starte opp produksjon av brennsnut

**Hvorfor ble du en lokalmatprodusent?**\
Vi måtte legge om den tradisjonelle driften på gården, som var melkeproduksjon. Da var det nærliggende å starte med noe jeg likte å gjøre, og det var å lage mat. På gården var det mange oppskrifter både fra mor og bestemor som jeg ønsket å bruke for å bringe flotte mattradisjoner videre, og lage god mat.

 \
**Hva er det kjekkeste med å være lokalmatprodusent?**\
Å kunne bruke tradisjonsoppskrifter fra gården, og anvende lokale råvarer. Det er viktig for meg er å kunne lage maten helt fra grunnen av. Møte med kundene våre, og få deres tilbakemeldinger betyr svært mye. 



**Hva er den største utfordringen?**\
Salg og distribusjon er den største utfordringen. I dager selger vi mesteparten av produktene til kundene som besøker oss i Stordal. I fremtiden ønsker vi også å selge, og distribuere våre produkter i andre deler av landet.



**Hvorfor er det viktig å produsere lokalmat?**\
Lokalmat er viktig fordi det handler om å ta vare på tradisjoner, og kulturarv. Vi er bevisste på å kjøpe lokale råvarer for å støtte produsenter i nærmiljøet. Vår virksomhet skaper arbeidsplasser, spesielt for ungdommen i bygda. 

 

**Hva er det som gjør ditt produkt unikt?**\
Vår mat bygger på unike oppskrifter fra slekta mi. Det benyttes ikke kunstige tilsetningsstoffer. Alt lages fra grunnen av. Råvarene er lokale, og dyrene har beitet i Langsetrane i Stordal. Maten vi lager kan ikke produseres andres plasser - den er helt unik. På Nilsgardstunet serverer vi hjemmelaget mat, og vi ønsker å skape en atmosfære av hjemmekos.

 

**Hva er din lokalmatfavoritt?**\
Min favorittmiddag er hjemmelaget kokemør til ball. Til pålegg er det røket laks laget på en tradisjonsoppskrift. En annen favoritt er vårt fantastiske fenalår som er naturtørket og langtidsmodnet.
