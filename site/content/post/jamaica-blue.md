---
title: Bazeat startar på Sunnmøre
featuredimg: /uploads/drying+fish.jpg
date: 2017-01-01T00:00:00.000Z
---
Bazeat, nettplattforma for kjøp og sal av mat frå småprodusentar, skal prøvast ut på Sunnmøre. Dyktige produsentar er klare til å levere sine spesialitetar til gamle og nye kundar. Vi er klar for oppstart i god tid før sommaren, og dette nyheitsbrevet er ein formsmak på alt det gode som kjem.



LOKALMAT I KVARDAGEN

Med nettplattforma Bazeat vert lokalmat like enkelt og naturleg som mat frå butikken i kvardagen. Med Bazeat kan du planlegge, bestille og få levert mat frå den leverandøren du sjølv vel å kjøpe frå. Dette kan du gjere akkurat når det passar deg sjølv. Med Bazeat kan du "reise" frå  gard til gard  og plukke av  matfatet som er sett fram til deg. Du får kontakt med produsenten og du får med historia bak maten du skal ete.
