---
title: Olav har teke poenget
featuredimg: /uploads/olav.jpg
date: 2018-02-27T16:38:17+01:00
---
Olav Fosnes og familien bur på Gåseid i Ålesund. Olav er oppteken av å take vare på kulturlandskapet og å sikre ein levande bondekultur der det også er plass til dei minste produsentane. Han er ein av dei som helst kjøper mat frå produsentar i nærleiken.  Aller mest nøgd er nok Olav når maten er eigenprodusert. Grønsaker frå andelsgarden han er med på og sjølvpressa eplemost står høgt på lista seier Olav med eit godt smil om munnen. Olav seier at Bazeat vil verte eit viktig bidrag i denne samanhengen. Bazeat vil nemleg gjere det mogleg for Olav å planlegge innkjøp og skaffe seg maten han vil ha berre med nokre tastetrykk heime frå godstolen.



NETTO MED MAT PÅ NETT

Når du handlar mat direkte frå produsenten er du med på å skape nye og trygge arbeidsplassar. Ei krone brukt på lokalmat kan gje fem gonger meir sysselsetting enn om du handlar i butikken. I tillegg er småskala produksjon og foredling av mat forbunde med særs liten økonomisk risiko. Investeringane er ofte låge og ein brukar i stor grad produksjonsmidlar ein har frå før. Med nettplattforma Bazeat vert lokalmat like enkelt og naturleg som mat frå butikken i kvardagen. Med Bazeat kan du planlegge, bestille og få levert mat frå den leverandøren du sjølv vel å kjøpe frå. Dette kan du gjere akkurat når det passar deg sjølv. Med Bazeat kan du "reise" frå  gard til gard  og plukke av  matfatet som er sett fram til deg. Du får kontakt med produsenten og du får med historia bak maten du skal ete. 



LOKALMAT GIR TRIPPEL BOTNLINJE

Botnlinje er eit begrep som vert brukt om lønsemda til bedrifter. Alt som skjer i bedrifta seiast å påverke botnlinja. Gjennom kjøp av lokalmat vil du vere med å skape, ikkje berre ei, men tre botnlinjer. Desse botnlinjene som du er med og skaper er spesielle fordi dei handlar om mykje meir enn kroner og ører. Ei trippel botnlinje har nemleg også sett verdi på  effektane som handlemønsteret ditt har på samfunnet og miljøet der maten din vert produsert.
